# Переглядач історії мовлення NVDA

Це розгалуження додатка «Історія мовлення NVDA», який у 2012 році створив Тайлер Спайві (Tyler Spivey), а зараз підтримує Джеймс Скоулз (James Scholes). Цей додаток додає деякі можливості.
Також було оновлено комбінації клавіш, бо оригінальні клавіші могли конфліктувати з іншими додатками, оскільки в оригінальному додатку використовувалися дуже поширені клавіші, наприклад, f12.

## особливості:

* Команда для копіювання останнього промовленого тексту в буфер обміну.
* Можливість переглянути 500 останніх елементів, які промовила NVDA.
* Можливість показати діалог з поточними останніми елементами, які промовила NVDA. Ви можете переглянути, вибрати декілька елементів і скопіювати поточний елемент або вибрані елементи.

## Використання:

* Перегляньте останні елементи, які промовила NVDA: натисніть NVDA + shift + f11 (попередній елемент) або NVDA + shift + f12 (наступний елемент).
* Копіювання останнього промовленого елемента або поточного переглянутого елемента: NVDA + control + f12.
* Показати діалог з поточними останніми елементами, промовленими NVDA: NVDA + alt + f12

### Елементи історії мовлення.

У цьому діалозі ви побачите найновіші елементи, які промовляла NVDA, починаючи з найновішого. Ви можете переміщатися між елементами за допомогою клавіш зі стрілками вгору і вниз. Кожен елемент показуватиме лише 100 символів, але ви можете переглянути весь текст у багаторядковому полі редагування, натиснувши клавішу tab. Ці елементи не будуть оновлюватися новими елементами, які промовляла NVDA. Якщо ви хочете оновити список елементів, ви повинні перезапустити цей діалог або натиснути кнопку «Оновити історію».

Ви можете здійснювати пошук у всіх елементах у полі для пошуку. Введіть кілька літер або слів, а потім натисніть клавішу Enter. Список елементів буде оновлено відповідно до вашого пошукового запиту. Щоб очистити пошук, просто очистіть текст у полі пошуку й натисніть клавішу Enter. Також пошук буде виконано, якщо ви перебуваєте в полі пошуку, і поле втратить фокус. Наприклад, при натисканні клавіші tab або при фокусуванні іншого елемента керування в інший спосіб.

Ви можете скопіювати поточні вибрані елементи за допомогою кнопки «Копіювати». Буде скопійовано весь текст, показаний у полі, яке містить усі вибрані елементи.
Крім того, ви можете скопіювати всі поточні елементи за допомогою кнопки «Копіювати все». Це призведе до копіювання лише поточних елементів, показаних у списку, кожен із яких буде розділено новим рядком. Якщо ви щось шукали, ця кнопка скопіює лише знайдені елементи.

Якщо ви хочете вибрати кілька елементів, використовуйте ті самі клавіші, що й у Windows. Наприклад, клавіші shift + стрілки вгору і вниз для суміжного виділення, клавіша Control + ті ж самі клавіші для несуміжного виділення.
Щоб закрити цей діалог, натисніть кнопку Escape або закрити.